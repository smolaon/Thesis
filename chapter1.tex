\pagenumbering{arabic}

\chapter{Úvod}

V dnešní době dochází v datových centrech k nasazování nových moderních technologii. Jednou z nich je například virtualizace a to především v oblasti výpočetního výkonu a úložišť. Je již běžnou praxí, že v datových centrech vše běží na jedné fyzické infrastruktuře, která je abstrahovaná na jeden souvislé blok výpočetního výkonu a jeden souvislí blok úložiště. Dalším takovýmto funkcionálním blokem v datových centrech jsou počítačové sítě. Avšak v počítačových sítích byl, oproti dvěma zmíněným oblastem, pomalejší vývoj inovací a není zde tolik vyžívána virtualizace. Pro zvýšení efektivity je proto nutné, aby se počítačové sítě staly programovatelnými a mohli být spravovány z jednoho centrálního místa. 

Dnes je však nejvíce síťové funkčnosti zatím soustředěno ve fyzických proprietárních zařízeních jako jsou routery, firewally či load balancery. To znamená, že provozovatelé počítačových sítí se při spouštění nových síťových služeb musí na tyto zařízení spoléhat. Což může vést k zdlouhavému nasazování, zvýšené spotřebě energii a investici do školení pracovníků pro dané proprietární zařízení. Zároveň zde není možnost, aby síť mohla být dynamicky ovládána dle aktuálních požadavků uživatelů sítě. Například vývojář nemůže hned nasadit aplikaci do produkce. Musí nejprve čekat na síťový tým než patřičně nakonfigurují síťové prvky pro správné a bezpečné fungování celé infrastruktury.

Virtualizace síťových funkcí se zaměřuje na transformaci způsobu, jakým síťový architekti přistupují k oblasti počítačových sítí a to pomocí stávájících a neustále se vyvíjejících virtualizačních technologii. Snaha je tedy přesunout mnoho typů síťového příslušenství z fyzických síťových prvků do standardních průmyslově používaných serverů a úložišť, které mohou být umístěny v datových centrech či přímo u koncových zákazníků. Tímto lze dosáhnout virtuálních síťových funkcí, které mají naprosto stejnou funkcionalitu jako síťové funkce umístěné v síťových prvcích.

Cílem této diplomové práce je analyzovat aktuální stav v oblasti virtualizace síťových funkcí. Dále je cílem navrhnout několik příkladů řešení, které bude sloužit k možnosti rychlého a jednoduchého nasazení vybraných síťových funkcí. K tomu budou použité vybrané aktuálně dostupně technologie. Toto řešení musí být univerzální, nezávislé na vendorech a flexibilní.

Celá struktura této práce je rozdělena na 3 hlavní části. První dvě části jsou popisují oblast virtualizace síťových funkcí z teoretického hlediska a poslední pak z hlediska praktického. V druhé kapitole jsou vysvětleny hlavní pojmy a problematika této oblasti. Třetí je věnována popisu použitých technologii OpenStack a OpenContrail. Ve čtvrté kapitole je následně ukázáno několik praktických příkladů. Na konci této práce dojde k závěrečnému shrnutí.

Závěrečná práce byla zpracována ve spolupráci s firmou tcp cloud a.s., která poskytuje implementace jednoho z nejlepších cloudových řešení na světě. Firma umožnila využít jejich stávající infrastrukturu v nejmodernějším datovém centru v České republice, které je v budově Technologického centra Písek s.r.o.



